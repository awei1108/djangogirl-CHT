# Домен

Heroku надає вам домен, але він надто довгий, важкий для запам'ятовування, і ... потворний. Було б чудово мати доменне ім'я, яке було б коротким і легко запам'ятовувалось, чи не так?

У поточному розділі ми навчимо вас як купувати домен і направити його на Heroku!

## Де зареєструвати домен?

Звичайний домен коштує близько $15 на рік. Існують дешевші і дорожчі варіанти, в залежності від провайдера. Є багато компаній, у яких ви можете придбати домен: простий [google search][1] дасть вам сотні варіантів.

 [1]: https://www.google.com/search?q=register%20domain

Наш найулюбленіший -- [I want my name][2]. Вони рекламують себе як "безболісне управління доменом", і це насправді безболісно.

 [2]: https://iwantmyname.com/

## Як зареєструвати домен на IWantMyName?

Зайдіть на [iwantmyname][3] і наберіть домен, який би ви хотіли мати в рядку пошуку.

 [3]: http://iwantmyname.com

![](images/1.png)

Після чого має з'явитися список усіх доступних доменів зі словом, яке ви набрали в рядку пошуку. Як бачимо, усміхнене обличчя свідчить про те, що домен є доступним для купівлі, а сумне обличчя про те, що домен вже зайнятий.

![](images/2.png)

Ми вирішили купити `djangogirls.in`:

![](images/3.png)

Давайте перевіримо. Ви повинні зареєструватись на iwantmyname, якщо ще досі цього не зробили. Після цього, надайте інформацію про вашу розрахункову картку і можете купувати домен!

Далі, натисніть `Domains` в меню і оберіть щойно придбаний домен. Далі клікніть на посилання `manage DNS records`:

![](images/4.png)

Тепер вам потрібно знайти цю форму:

![](images/5.png)

І заповнити її наступними деталями: - Hostname: www - Type: CNAME - Value: ваш домен на Heroku (наприклад, djangogirls.herokuapp.com) - TTL: 3600

![](images/6.png)

Натисніть кнопки Додати і Зберегти внизу.

Процес активації вашого домену може зайняти до пари годин, отже будьте терплячими!

## Нлаштування домену на Heroku

Ви також повинні повідомити Heroku, що хочете використовувати ваш замовлений домен.

Зайдіть на [Heroku Dashboard][10], залогіньтесь і оберіть ваш додаток. Далі перейдіть до налаштувань вашого додатку (пункт меню - Settings), вкажіть ваш домен у розділі `Domains` і збережіть зміни.

 [10]: https://dashboard.heroku.com/apps

Ось і все!